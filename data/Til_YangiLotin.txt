Til deb murakkab muloqot tizimiga yoki şu tizimni ōrganiş va işlatiş qobiliyatiga aytiladi. Til asosan muloqot vositasi hisoblanadi. Tilni ōrganuvçi sohaga tilşunoslik deyiladi. Jahon tillari miqdorini aniqlaş uçun til va şeva orasida farq ōrnatiş zarur. Şunga qaramay, tillar soni 6–7 ming orasida, deb hisoblanadi. Tabiiy til sōzlaşuv yoki imo-işora orqali tarqaladi, biroq har qanday til eşitiş, kōriş, seziş stimullari yordamida yozuv, braille yoki huştak kabi ikkilamçi vositaga kodlanişi mumkin. Bu odam tili modallikdan mustaqil bōlgani uçun ilojli. Keng maʼnoda til atamasi ostida biror muloqot tizimining tayinli qoidalari majmuasi tuşuniladi. Barça tillar semiozisga, yaʼni belgilarni tegişli maʼnolarga boḡlaş jarayoniga tayanadi. Oḡzaki va imo-işora tillari ramzlar ketma-ketligini sōz yoki morfema qilib şakllantiruvçi fonologik tizim hamda sōz va morfemalar ketma-ketligidan ibora va gaplarni hosil qiluvçi sintaktik tizimni ōz içiga oladi. Odam tili unumdorlik, rekursivlik va siljuvçanlik xususiyatlariga ega ekanligi hamda ijtimoiy kelişuv va ōrganişga butunlay asoslangani uçun unikaldir. Binobarin, uning murakkab tuzilişi hayvonlar muloqotiga nisbatan juda keng ifoda va qōllanişlar kōlamini beradi. Til erta homininlar asta-sekin primat muloqot tizimlarini ōzgartira boşlagan paytda, boşqa onglar nazariyasini şakllantiriş qobiliyati va intensionallikni ōrganayotganida yuzaga kelgan, deb taxmin etiladi.

Uşbu rivojlaniş miya hajmi ōsişiga mos kelgan bōlişi mumkin; aksariyat tilşunoslar til tuzilişini tegişli muloqot va ijtimoiy vazifalarga xizmat qiliş uçun evolutsiyalangan, deb qaraşadi. Til odam miyasining turli, xususan Broca va Wernicke sohalarida işlanadi. Odamlar tilni yoş bolalik paytidagi ijtimoiy ōzaro munosabat orqali ōzlaştiradilar va ōrtaça uç yoşga kelib ravon gapira oladilar. Til işlatiş odam madaniyatiga çuqur singgan. Binobarin, til faqatgina muloqot vositasi bōlib qolmay, balki individuallik, ijtimoiy stratifikatsiya, parvariş va ermak kabi ijtimoiy va madaniy rollarga ham ega.

Tillar vaqt ōtişi bilan ōzgaradi, ularning evolutsiyasini qadimgi tillar keyingi bosqiçlar sodir bōlişi uçun qanday belgilarga ega bōlganini aniqlovçi va ularni zamonaviy tillarga taqqoslovçi tarixiy tilşunoslik ōrganadi. Umumiy ajdoddan keluvçi tillar guruhiga tillar oilasi deyiladi. Bugungi kunda jahonda eng keng tarqalgan tillar, jumladan inglizça, ispança, portugalça, rusça va hindça hind-yevropa tillari; mandarin xitoyçasi va kantonça esa sino-tibet tillari; arabça, amharça va ivrit esa semit tillari; suahili, zulu va şona esa bantu tillari oilasiga kiradi. Tilşunoslar fikriga kōra bugun mavjud tillarning 50 dan 90 foizigaçasi 2100-yilga kelib yōqolib ketad[1][2].

Til konkret nutq hodisalari (ayrim gaplar, hikoyalar, bir neça kişining suhbati va şu kabi), jumladan, oḡzaki yoki mexanik usudda takrorlanadigan va yozuv orqali qayd etiladigan nutq hodisalarida mavjud bōladi. Kōplab nutq hodisalarining struktur xususiyatlarini taxlil qiliş, qiyoslaş va umumlaştiriş muayyan tilda mavjud bōlgan elementlar va ular ōrtasidagi munosabatlar majmuini yaxlit murakkab belgi tizimi sifatida anglaş va tavsiflaş imkonini beradi. Hozirgi davrda turli millat, elat va qabilalarga tegişli 2500 dan 5000 tagaça (baʼzi manbalarda 3000–7000 oraliḡida) jonli til borligi maʼlum. Ularning har birida barça tillar uçun umumiy bōlgan baʼzi universal struktur xususiyatlar kōzga taşlanadi. Lisoniy tizim nuqtai nazaridan tilning bunday universal xususiyatlari sifatida barqarorlaşgan kōplab til belgilari — sōzlarning va ulardan foydalaniş bōyiça umumiy (grammatik) qoidalarning mavjudligi; sōzlar tarkibida tilning eng qisqa (kiçik) tovuş birliklari — fonemalarning ajratilişi kabilarni kōrsatiş mumkin. Ayrim olingan sōz doirasida fonemalar bir yoki bir neça bōḡinga birlaşadi. Tilning kamroq umumiy bulgan struktur xususiyati alohida sōzlar doirasida yanada kiçikroq fonetik-semantik qismlar — morfemalarning ajralişidir. Nutq jarayonida har qanday nutq hodisasining gaplar taşkil etişi har qanday tovuş tilining universal xususiyati hisoblanadi. Umumiy xususiyatlar doirasida turli xil tillarda ularni taşkil etuvçi elementlarning çeksiz variantlaşuvi va bu elementlarning nutq jarayonidagi ōzaro munosabati kuzatiladi.

Til mehnat va ijtimoiy ong bilan birgalikda bir-biriga ōzaro boḡliq bōlgan, insonni hayvondan farqlovçi 3 ta eng muhim xossalardan birini taşkil etadi. Uşbu hossalar içida mehnat muhim ahamiyatga ega bōlib, u jamiyat mavjudligining moddiy asosi hisoblanadi.

Tilning tafakkur, ijtimoiy ong bilan aloqasi nihoyatda uzviy, çambarçasdir. Til belgilari — sōzlar, sōz birikmalari va gaplar — moddiy şakllar bōlib, ularda ongning ideal mahsullari — aniq tasavvurlardan tortib eng mavhum va umumlaştiruvçi tuşunçalar yoki hukmlargaça obyektiv tarzda ōz aksini topadi. Şunday kilib, til nafaqat fikrni ifodalaş yoki fikr almaşiş vositasi, balki ijtimoiy ongda fikrlarni şakllantiriş va mustahkamlaş vositasi ham hisoblanadi. Til — jamiyat boyligi, u jamiyat aʼzolarining ōzaro aloqasini amalga oşiradi, insonning moddiy va maʼnaviy turmuşida rōy beradigan barça voqeahodisalar haqidagi bilimlarni jamlaydi va ulardan xabardor qiladi; til ayni maʼnoda asrlar mobaynida şakllanadi va mavjud bōladi. Tafakkur tilga qaraganda birmunça tezroq rivojlanadi va yangilanadi, leki tilsiz tafakkurni tasavvur etib bōlmaydi: tilda ifodalanmagan fikr noaniq, tuşunarsiz bir narsa bōlib, insonga borliq voqea-hodisalarini anglab yetişida, fanni rivojlantiriş va takomillaştirişida yordam bera olmaydi. Tafakkur tilsiz mavjud bōlmas ekan, til ham tafakkursiz yaşay olmaydi. Biz ōylab turib gapiramiz va yozamiz, ōz fikrlarimizni tilda aniqroq va tuşunarliroq bayon etişga harakat qilamiz. Demak, fikrlar til negizida paydo bōladi va unda mustahkamlanadi; til bilan tafakkur bir butunlikni taşkil etadi.

Tilning, dastlabki tilning paydo bōlişi masalasi insoniyatni qadimgi zamonlardan beri qiziqtirib keladi. Qadimgi davrlardan boşlab tilning kelib çiqişi haqida kōplab nazariyalar, taʼlimotlar paydo bōldi. Lekin bu nazariya va taʼlimotlar tilning kelib çiqiş masalasini hanuzgaça uzil-kesil hal qilib bera olgani yōq.

Qayd etilganidek, jahon tillari ōz grammatik qurilişi, luḡat boyligi va boşqa jihatidan bir-biridan farq qiladi, lekin şu bilan birga ular barça tillar uçun muştarak bōlgan umumiy qonuniyatlar asosida rivojlanadi. Til davr bilan, zamon bilan hamohang ravişda ōzgarib boradi ( ōzbek tilining qadimgi turkiy til davri bilan hozirgi kōrinişi çoḡiştirilsa, bunday ōzgarişlar qay darajada bōlganligi yaqqol seziladi ) va baʼzan, turli ijtimoiy-siyosiy ōzgarişlar oqibatida, muomaladan çiqib ketişi ham mumkin. Masalan, ōtmişda jahon madaniyati rivojiga katta hissa qōşgan feklar va rimliklar sōzlaşgan qadimgi yunon va lotin tillari davrlar utişi bilan muomaladan çiqib, ōlik tillarga aylanib qolgan.

Tildagi ōzgarişlar tabiati hamda til taraqqiyotidagi yōnalişlar 2 ta boşqa boşqa omil — jamiyat hayotidagi tarixiy ōzgarişlar hamda til taraqqiyotining muayyan bosqiçida uning xususiyatlar bilan belgilanadi. Til tarixining jamiyat tarixi bilan aloqadorligi tilning içki strukturasi ōzgarişlarida (asosan, leksika va frazeologiya sohasida), şuningdek, muayyan tilning tarkaliş miqyoslari ōzgarişida (jumladan, uning funksional uslublari taraqqiyotida) va uning lahjalarga bōlinişi (differensiatsiyasi) darajasida namoyon bōladi. Fonetika va morfologiya sohalaridagi ōzgarişlar ijtimoiy hayot voqea-hodisalari bilan bevosita boḡliq emas. Til strukturasining jiddiy ōzgarişlari tillarning ōzaro taʼsirlaşuvi jarayonlariga boḡliq bōladi. Jamiyat tarixiy taraqqiyotining turli bosqiçlarida tillarning lahjaviy farqlanişi darajasidagi tafovutlar til tarixining jamiyat tarixi bilan aloqadorligini belgilovçi xususiyatidir. Jamiyatning ayrim hududiy qismlarga iqtisodiy va siyosiy parçalanişi jarayonlari iqtisodiy va siyosiy birlaşiş jarayonlaridan ustun bōlganda, yaxlit, bir butun tillar hududiy lahjalarga bōlinib ketadi. Aksinça, jamiyatning iqtisodiy, siyosiy birlaşiş jarayonlari-- hududiy parçalaniş jarayonlaridan ustunlik qilgan davrlarda, laxjaviy differensiatsiya bilan bir qatorda, adabiyotda adabiy til sifatida mustahkamlanib qoluvçi yagona umumxalq tilini yaratişga imkon bōladi. Umumxalq milliy tilning şakllanişi tegişli millatning şakllanişi davrida rōy beradi.